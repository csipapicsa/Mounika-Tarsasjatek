# Mounika-Tarsasjatek
Ezen a felületen elérhető lesz a Mounika társasjáték. A játék kidolgozás alatt áll, a feltöltött fájlok még nem a végleges állapotot tükrözik.

## A játékról röviden
Közeledik a hó vége, a pénztárcád üres, a spjázotokban - félig meddig szobának van kialakítva a viskó oldalán - néhány egéren és játszó gyereken kívül semmi nincs. A bútorokat rég eltüzeltétek a télen, nincs már mit eladnod, hogy pénzhez juss, a szociális támogatás pedig ahogy megkaptátok már el is ment. Kinézel az utcára, a földúton a pocsolyákban csavar-lazítótól beállt gyerekek játszanak szürke tekintettel.
Bekapcsolod a tévét, épp a Mónika Show megy, a stúdióban falubeliek ülnek. 5-10 ezer forintot kapnak, ha összeverekednek. 
Ismét körbenézel a téged körülvevő reménytelenségen, és elhatározod, hogy elindulsz az ismeretlenbe, hogy pénzhez juss. A világ körülötted csupa meglepetés, hiszen mások is ugyanarra a pénzre pályáznak, és lehet hogy nem mindig neked lesz szerencséd.  

## A játékról hosszabban
Egy klasszikus lépegetős játékról van szó, ahol minden kör megtételével az Önkormánytzat mezőn áthaladva szociális támogatást kell gyűjteni. Minden mező egy alszabályt rejt, amit a játékos kijátszhat. Például a kocsmában például elverhetjük billiárdban a polgármester fiát, vagy a dombóvári kaszinóban elveszíthetjük az összes pénzünket.
Mivel más játékosok is arra hajtanak, hogy pénzt keressenek, ezért könnyen kerülhettek egymással összetűzésbe, ami verekedésbe torkollik. A verekedés során számtalan tárgy és személy kártya áll a rendlekezésedre. Leonídász, vagy Álmatlan Éjszaka Gyula kifejezetten nagy fájter, de egy bézbózütő vagy egy "ÜSSS" tetkó is sokat javít a helyzeten.
Persze az élet nem olyan egyszerű, hogy mi magunk döntsünk a sorsunkról. Az esemény kártyák néha jól segítenek, néha kifejezetten hátráltatnak. Egy kis kábelégetés hoz a konyhára, de egy univerzális balhé Füzesabonyban vagy egy herbál trip visszavet az energiáidból. 
Hogy tervezni is lehessen az élettel az instant lapok biztosítják a szabad akarat biztosítását minden játékosnak. Ki ne akarna kiugrani egy cigire, és hagyni a többi játékost játszani nyugodtan? Dobj be egy oroszlános szotyit! Megtartanál egy személyt még egy körig? Itasd meg dobozod Kőbányaival! Az egyik játékos túl gyorsan halad? Adj neki egy rongyteát! Meg tetszett valami az eldobott kártyák között? Lomtalaníts! 

### A játékról csak úgy
A játék szabályait minél egyszerűbbre terveztem, hogy könnyen érthető, könnyen játszható játékot kapjunk. 4 játékossal már igen izgalmas játéké élményt nyújt, 6 játékossal kb 1 óra alatt lehet lejátszan iegy kört.
Jelenleg a grafikai elemek szépítése van folyamatban, illetve a játékszabály apró részleteinek módosítása. A kártyákon található képek szerzői jogával egyáltalán nem rendelkezem, bármilyen észrevétel esetén kérlek írj. 
Mivel már most mindenféle jogi akadályba vagyok ütközve a képek és a nevek felhasználásával illetően ezért a játék valószínűleg egy print-and-play verzióban lesz elérhető a nagy közönség számára. 
Más egyebet nem tudok elmondani. 

### Ötletek
Bármilyen kérdés, kérés vagy ötlet kapcsán írjatok ebbe a google kérdőívbe:

 

